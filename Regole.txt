-------------------------------------------------------------------------------
Moving Kingdoms è un gioco di strategia per 2-6 persone in cui ciascun
giocatore deve fondare, potenziare e amministrare un gruppo di città per poter
addestrare eserciti e distruggere le città avversarie.
Il gioco si svolge a turni in senso orario e può essere giocato in modalità
tutti contro tutti oppure a squadre (2vs2, 2vs2vs2, 3vs3).
L'ultimo giocatore -oppure l'ultima squadra- a rimanere in gioco vince.

Il gioco è costituito da:
- 2 mazzi di carte possibilità (iniziale e avanzato) di 30 carte ciascuno
- 186 carte edificio, di forma esagonale
	- 40 castelli/municipi
	- 30 caserme 1/2
	- 20 caserme 3/4
	- 30 campi di grano 1/2
	- 20 campi di grano 3/4
	- 20 stazioni/porti
	- 20 moai/alberi
	- 6 cimiteri
- pedine per le truppe
	- 92 arcieri
	- 44 cavalieri
	- 35 maghi
	- 33 draghi

Il gioco ruota attorno alla possibilità di spostare gli edifici da una città ad
un'altra; questi ultimi, una volta costruiti, sono infatti mobili, e permettono
alle città di mutare costantemente cambiando le sorti della partita.

La costruzione degli edifici e gli attacchi sono tutti quanti decisi dalle
carte possibilità, che si pescano all'inizio del proprio turno: queste
possiedono degli elenchi di opzioni ed il giocatore dovrà sempre sceglierne una
da attuare nel turno corrente.
Tutti gli edifici (a parte i castelli) possono esistere in mutipla copia
nelle stesse città.

Gli edifici sono:
- castello - Il castello è l'edificio centrale di ciascuna città. Ha sei spazi
edificabili e possiede sei punti difesa. Quando una città in seguito ad un
combattimento viene distrutta, tutti gli edifici ad essa collegata possono
essere scartati oppure finire nel cimitero a discrezione del proprietario.
Le città del giocatore di turno possono essere posizionate sul suo lato destro o
sinistro; le città, una volta fondate, non possono essere più cambiate di lato.
Gli attacchi fra città possono avvenire solo fra lati vicini di giocatori
avversari: il lato destro di un giocatore confinerà dunque col lato sinistro del
giocatore alla sua destra e viceversa.
Se un lato di un giocatore rimane senza città, allora i confini verranno
modificati in maniera da garantire sempre gli attacchi fra zone contigue.				***
All'inizio della partita ogni giocatore possiederà un castello senza altri 
edifici per lato.
- municipio - Il municipio, una volta collegato direttamente al castello di una
città, incrementa gli spazi edificabili da sei a otto, oltre a fornire altri
tre punti difesa. Ci può essere solo un municipio attivo per città; eventuali 
municipi addizionali occuperanno un posto come normali edifici senza effetto.
- caserma - Ciascuna caserma può creare una truppa per turno nella città che la
possiede. A seconda del livello di questo edificio (possiede quattro livelli)
saranno disponibili unità diverse:
	- livello 1: arcieri
	- livello 2: cavalieri
	- livello 3: maghi
	- livello 4: draghi
Solo la truppa del livello corrispondente sarà addestrabile da quella
determinata caserma: se si desidera un esercito diversificato bisognerà
possedere caserme di livelli differenti.
- campo di grano - I campi di grano forniscono spazio per poter stanziare le
truppe. Anche questo edificio possiede quattro livelli, in cui si incrementa lo
spazio totale disponibile:
	- livello 1: griglia 2x1
	- livello 2: griglia 2x2
	- livello 3: griglia 2x3
	- livello 4: griglia 2x3 e 4 spazi aggiuntivi
Tutte le truppe in gioco devono sempre esistere all'interno di un qualche campo
di grano; per poter creare unità è necessario avere dello spazio disponibile
nella stessa città di addestramento.
Se nello stesso campo di grano al livello quattro trovano posto
contemporaneamente tutte le unità di classe diversa si ha a disposizione un
bonus di attacco di sei punti.
- stazione - Alla fine del proprio turno è possibile spostare un singolo
edificio tra città di proprietà del giocatore. Qualunque edificio -ad eccezione
del castello- può essere spostato.
La stazione permette alla città che la possiede di poter inviare come
spostamento di fine turno edifici con qualsiasi altra città in gioco. Questo
tipo di spostamento vale al posto dello spostamento interno fra proprie città.
- porto - Il porto estende il raggio di attacco alla città che lo possiede: una
città sul lato destro col porto portà attaccare tutti i lati sinistri avversari,
e viceversa.
- moai - Il moai è un edificio difensivo che fornisce uno scudo per gli attacchi
alla città che lo possiede, deflettendoli. Per poter attivare l'effetto deve
esserci però almeno un'altra città bersaglio sullo stesso lato da poter
attaccare al suo posto.
- albero - L'albero è un edificio che non ha nessun effetto particolare.

Le unità addestrabili sono: arciere, cavaliere, mago, drago.
L'arciere occupa uno spazio 1x1 ed ha 1 punto attacco.
Il cavaliere occupa uno spazio 2x1 ed ha 3 punti attacco.
Il mago occupa uno spazio 3x1 ed ha 5 punti attacco.
Il drago occupa uno spazio 2x2 ed ha 8 punti attacco.

Gli attacchi sono attuabili solo se viene scelta l'opzione nella carta pescata
all'inizio del proprio turno. Si possono effettuare tutti gli attacchi che si
vuole a partire da eserciti stanziati nelle proprie città. Si può anche usare
più volte la stessa città in attacchi diversi, o attaccare la stessa città
avversaria più volte. Ogni truppa dell'esercito attaccante partecipa all'attacco
ed ogni truppa della città difensore partecipa alla difesa.

In una prima fase vengono eliminate eventuali truppe uguali presenti sia negli
eserciti attaccanti che difensori. Il rimanente esercito inizia a distruggersi
partendo dalle unità che hanno maggior valore, seguendo i punti attacco
corrispondenti. Ogni truppa che rimane con dei punti attacco parziali viene
eliminata, approssimando per difetto.
Se il valore delle truppe attaccanti rimanenti (prima dell'approssimazione)
supera o eguaglia il valore della difesa di un eventuale municipio nella città
difensore, allora quest'ultimo viene distrutto ridimensionando così il numero di
spazi per gli edifici in quella città.
Nel caso in cui i punti attacco restanti superino anche la difesa del castello,
l'intera città difensore viene distrutta.

Nel caso si distruggano castelli o municipi si pesca, appena terminati gli
attacchi, sempre e solo una carta dal mazzo delle possibilità. Tale carta viene
scoperta ed utilizzata immediatamente prima delle fasi di addestramento e
spostamento.

- cimitero - Ogni giocatore possiede sempre una propria zona in cui possono 
essere conservati gli edifici quando vengono distrutti. Quando si sceglie di 
giocare in tutti contro tutti i cimiteri hanno sei spazi; quando si sceglie di 
giocare a squadre 2vs2 o 2vs2vs2 il cimitero è unico per squadra ed ha 
otto spazi; quando si sceglie di giocare in squadre 3vs3 il cimitero è unico per 
squadra ed ha undici spazi.
Fintanto che gli edifici risiedono all'interno del cimitero perdono il loro 
effetto: non è quindi possibile compiere azioni quali addestramento, attacchi e
difesa. I cimiteri non possono essere attaccati.
Come spostamento di fine turno li si può riportare in vita uno per volta
posizionandoli in una propria città non distrutta.

Il turno è composto da fasi da svolgere in ordine: 
- pesca - si scopre una carta dal mazzo possibilità e la si mostra a tutti i 
giocatori. I primi 10 turni si utilizza il mazzo iniziale, mentre per tutti i 
turni successivi quello avanzato.
- azione - si esegue una delle scelte possibili nella carta pescata. Nel caso
in cui si sia impossibilitati ad attuare ogni opzione, si passa alla fase
successiva.
- addestramento - si addestrano le truppe dove possibile nelle città che lo 
consentono. In questa fase si possono anche spostare le unità tra campi di grano
nella stessa città.
- spostamento - è possibile eseguire lo spostamento di fine turno:
	- fra proprie città,
	- da una propria città con la stazione a una qualsiasi altra,
	- dal cimitero a una città del giocatore ancora in vita.